nn nemun. 71

estimantur. Contra, convitiari, irridere, miseres-
cere, inhonorare est.

Quem alloquimur considerate, quem adimus de-
core humiliterque, honoramus; nam signa haec sunt
nolentis displicere. Contra, temere alloqui, etiam
impudenter vel turpiter coram agere,inhonorare est.

Credere, fidere, honorantis est; signum enimest
potentiam attribuentis.

Consilium alicujus vel sermonem quemcunque
auscultare, honorantis est: signnm enim est pru-
dentiam vel ingenium vel eloquentiam attribuentis.
interea dormire, exire, interloqui, contrarium.

Ila facere alicui quae pro signis honoris ipse aeci·
pit, vel ea quae lex aut consuetudo honoris signa
statuit, honorantis est; quia honorem ab aliis illi
habitum confirmat.

ln opinionibus consentire, honorantis est; ut ju-
dicium et sapientiam ejus comprobantis. Dissentire,
contrarium est ; utpote erroris, vel si dissentio sit
in multis rebus, stultitiae exprobratio.

Imitari, honorantis est; ut quae est approbatio
vehemens.

Honorare quos quis honorat, honorare ipsum est;
nempe judicii ejus approbatio.

Opera alicujus uti, in capiendo consilio vel in
rebus arduis, honorantis est; ut sapientiae vel po-
tentiae ejus agnitio.

Atque haeo honoris signa, tum in civitatibus tum
extra, naturalia sunt. In civitatibus autem, ubi is
vel ii, qui habent authoritatem signa honoris consti-
tuendi quaecunque volunt, alii sunt honorandi modi.

Civitas civem honorat impertiendo titulum vel
provinciam vel negotium quodcunque, si illud ho-
noris signum esse constituerit. Mardochaeum rex

CAP. l
*r-
De potent·
niue, et ho

 

