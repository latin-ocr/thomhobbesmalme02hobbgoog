cnmxxvn.

b-c-ae
De crimini·
bus, excrus-
tionibus‚ et ex·
tenuationibua

220 nn crvrrnrn.

principibus suis placuisse non modo licitum, sed
etiam laudabile plurimis videatur, crimen etsi non
excusetur, extenuatur tamen; quia exoneratur cul·
pae pars in summum imperantem, idest, in ipsum
punientem. Quod tamen non ita accipi vellem, ut
vindictae privatae excusationem parem ; sed rectores
moneam ne facto oblique faveant, cui directe et
apertis verbis interdixerunt. Exempla enim prin-
cipum suntet semper fuere, ad actiones civium
regendas, potentiora quam sunt ipsae leges, Rur-
suS, si crimina damno comparemus idem factum,
si multos gravius est quam si paucos laedat. ltaque
si factum non modo in praesenti, sed etiam per ex-
emplum in futuro tempore damnum faciat, majus
crimen est quam si in praesenti tantum laedat, id est,
gravius est crimen foecundum quam sterile.

Doctrinas religioni civitatis contrarias docere,
crimen majus est in doctore publice constituto,
quam in cive privato ; sicut etiam inhoneste vivere,
aut actionem agere impiam quamcunque. Similiter,
in professore legum, doctrinae civilis articulum ali-
quem sustinere, aut actionem agere quae ad summae
potestatis diminutionem tendit, majus crimen est
quam si idem factum esset a quovis alio. Hujus-
modi enim homines non solum crimina ipsi faciunt,
sed aliis ut faciant authores sunt : etin universum,
augentur crimina a scandalo. Indocti enim ho-
miues, in tenebris existenteS, non tam viam qua
inceditur, quam lumen, quod praeferunt doctores
sui, spectant.

Facta hostilia contra statum civitatis majora
sunt crimina quam quae factasunt contra hominem
privatum. Damnum enim civitatis ad cives omnes

extenditur. Qualia sunt locorum munitorum pro-

 

