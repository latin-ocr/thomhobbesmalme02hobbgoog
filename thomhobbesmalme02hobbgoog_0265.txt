CAP. XXX.

*we-u
De officiosum-
mi imponatis

252 nn crvrmra.

qui per turbas publicas ad potentiam aspirant, prae-
miis afficere, et non potius in principiis parvo pe-
riculo, quam postea periculo majore opprimere.

Ad officium imperantis etiam pertinet bonos sibi
eligere consiliarios; id quod de monarchis intelli-
gendum est. Nam in coetibus summis, nulli sunt
praeter ipsos consiliarii. Boni autem consiliarii sunt,
quiin omni genere negotii publici maxime versati
sunt, quibusque a consilio pravo minima sit lucri
spes. Quis sit qui a malo publico sibi expectet
bonum, scitu difficile est; cavendum tamen est ab
iis quibus turbae possunt esse utiles. Scire autem,
qui sint civitatis consiliarii periti, et publicis nego-
tiis pares, etiam difficilius est. In omni enim arte,
qui artificem peritum ab imperito dijudicare potest,
artifex ipse est.

Quantumcunque autem periti in quocunque ne-
gotio publico consiliarii sint, civitati melius consu-
lent, si consilium consiliique causas et rationes seor-
sum impertiant, quam omnes simul per longas
orationes3 meliusque praemeditato, quam ex tem-
pore; nam et plus habent singuli temporis ad
agendorum consequentias percurrendas, et minus
facile per invidiam, aemulationem, aliasque passio-
nes, quae nascuntur a diversitate sententiarum, se-
ducuntur.

In iis rebusquae civitates externas non respiciunt,
sed civium commoda illa quae exlegibus introrsum
tantum spectantibus obtineri possunt, consilium op-
timum est, quod a desideriis et querimoniis sumitur
a singularum provinciarum incolis; illis enim maxi·
me cognitum est, quibus rebus ipsi maxime indi-
geant. Itaque si nihil petant, quodcum jure summae
potestatis 'non consistit, quod, ut saepius dictum

 

