126 na souma.

car. xvr. negativa abundantes ut quibus non contradicitur,
„effi personae, id est, omnium vox est; nam alioqui, con-
asumma tra naturam, persona muta esset.

Si persona repraesentans ex pluribus constet
numero paribus, praesertim parvo, continget saepe·
numem, negationibus et affirmationibus se mutuo
extinguentibus personam fieri mutam, et proinde
inutilem et agendi incapacem. Potest tamen fieri
ut voces contradictoriae,eaedemque aequales numero,
quaestionem determinent; ut in accusationibus eo
ipso reum absolvunt, quod condemnare eum propter
voces aequales non possunt ; at contra, non absolvere

non est condemnare. Idem contingeret deliberan-
tibus utrum aliquid statim faciendum sit, an in aliud
tempus differendum. Eo enim quod praesentem
executionem non decernunt, decernunt dilationem.

Porro, si numerus impar sit, ut tres vel plures;
siquidem vox unius tolleret voces reliquorum con·
tradictorias‚ numems ille persona non esset, propter
diversitatem opinionum et appetituum in rebus mul-

. tis et maximi momenti. Muta enim esset et ad
agendum inepta.

Authornm duo sunt genera. Sunt enim alii sim-
pliciter authores; de quibus modo dictum est: alii
conditionaliter tantum ; ut qui pactum praestare in
se recipit, si is, qui pactus est, ante constitutum
diem non praestiterit. Atque hi, quamquam fidei
habendae authores sunt, aliis tamen nominibus pro
variis actionum generibus vocitantur, ut fidejus-
sores, sponsores, praedeS, vades.

 

