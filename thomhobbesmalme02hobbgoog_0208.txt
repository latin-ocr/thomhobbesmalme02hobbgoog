nn c1v1rnru. 195

vocari cousuevit, consilium rectum ne sapiens qui· cip, xxv,
dem dare possit. ὦ

Quinto, monarchae, cui consiliarii sunt, audire
illos satius est seorsim unumquemque, quam in
coetu cunctos. Nam seorsim singulos audiend0,
consilium multorum habet; coetum autem audiend0,
unius tantum. Coetus enim persona una est, cujus
membra non ex suo ipsorum sensu, sed ex aliorum
eloquentia, vel potentia, vel amicitia sententiam di-
cunt, eam aliquando, ne ingenii tardi esse videan-
tur, quam non intelligunt. Plurimi etiam eorum
commodo suo publicum postponunt. Quod, si sen-
tentias seorsim sine testibus dicant, minus noxium
est Passiones enim hominum singularium mode-
ratiores sunt per se, quam in coetu, (non aliter quam
torres igniti disjuncti quarn conferti minus ardent),
ubi se nonnunquam flatu rhetorico ad incendium
civitatis mutuo inflammant. Praeterea sententia-
rum, quas dicunt seorsim, rationes facilius exami-
nantur, quam in coetu, ubi multitudo et varietas
orationum auditores stupere potius quam intelligere
faciunt. Nonnulli etiam sunt, qui, cnm convocantur
ad consilium, doctrinae aut eloquentiae famam cap-
tantes,adeaquae deliberantur impertinenter dicunt;
quod in consilio unius ad unum fieri non potest. ln
deliberationibus denique quae tacenda sunt, cum iu
ooetu senteutiae dicuntur palam, periculum est ne
hostibus patefiant.

Postremu, nemo est qui in rebus suis privatis
consiliariorum coetu libenter uti vellet, quanquam
id facile posset. Si dubitaret paterfamilias cui viro
filiam daret, quam uxorem filio sumeret, quibus et
quanti locaret agros, quem oeconomum, quem villi-
cum sibi faceret, a consiliariorum coetu nunquam

0 a

 

